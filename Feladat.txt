A települési önkormányzat – a zöldebb környezet kialakításának érdekében – a közterületen elültethető facsemetékkel támogatja a társasházakat. A társasházak képviselői adott időszakban benyújtották mennyiségi igényüket különböző fajtájú facsemetékre. Egy címről egy facsemetefajtát egy alkalommal rendelhettek. 
Készítsen konzolos alkalmazást a következő feladatok megoldására, melynek projektjét facsemeték néven mentse el!
A rendeles.txt állományban rendelkezésére állnak a társasházak igénylései:
Közterület, házszám, rendelési nap, fafajta, mennyiség(db), várakozás(nap)
A fajtak.txt állomány első sorában a rendelhető facsemeték azonosítója a második sorban a facsemeték neve található:
1.	Olvassa be a szóközökkel tagolt, UTF-8 kódolású rendeles.txt és a fajtak.txt állományokban lévő adatokat, és tárolja el egy olyan adatszerkezetben, ami a további feladatok megoldására alkalmas!
2.	Cserélje le a rendelés állományból beolvasott adatok fafajta oszlopában az „580”-at „mezei juhar”-ra és az „581”-et „korai juhar”- ra! 
3.	Rendezze a rendelési adatokat a közterület neve, házszáma és azon belül az igényelt fafajta neve szerint növekvően! 
4.	Kérje be a felhasználótól a facsemeték kiszállítási napját. Pl.: 2019. március 12-i dátum! Határozza meg, és írja ki, hogy a rendelési időponthoz képest hány napot kellett várakozni a kiszállításra! 
5.	Határozza meg, és írja ki a várakozási idők átlagát. Az eredmény két tizedesjegyre kerekítve jelenjen meg! 
6.	Írja ki a várakozási idők legnagyobb és legkisebb értékét! 
7.	Írja ki, hogy az egyes facsemetefajtákat hány címről rendelték! 
8.	Számolja meg, és írja ki, hogy az egyes facsemetefajtákból hány darabot rendeltek összesen! 
9.	Írja ki a rendelési címek, illetve a rendelt facsemeték összes számát! 
